# MASTODON CZECH WTF

## Who To Follow - seznam 100 nejsledovanějších aktivních účtů

Jste na Mastodonu noví? Nevíte, koho sledovat? Nevíte, kde začít?

Mám pro vás řešení: sto nejsledovanějších českých účtů z Mastodonu. Stačí si naimportovat soubor [100ncu.csv](https://raw.githubusercontent.com/maly/mastodonwtfcz/master/100ncu.csv) do svého Mastodonu.

### Postup:

1. Stáhněte si soubor [100ncu.csv](https://raw.githubusercontent.com/maly/mastodonwtfcz/master/100ncu.csv)
2. V Mastodonu vyberte Nastavení
3. V Nastavení zvolte položku Import a export
4. Vyberte podvolbu Import
5. Nastavte import takto:
   - Typ: Seznam sledovaných
   - Sloučit záznamy
   - Vybrat soubor: vyberte 100ncu
6. Použijte Nahrát

### Co dál?

1. Sledujte, čí příspěvky se vám líbí a čí ne
2. Ty, jejichž příspěvky se vám nelíbí, přestaňte sledovat
3. Ty, jejichž příspěvky se vám líbí, si prohlédněte, podívejte se, koho sledují a koho boostují, a sledujte je taky
4. Opakujte neustále a pravidelně od bodu 1

## Co je to za lidi?

Seznam obsahuje (1) sledované (2) české (3) aktivní Mastodoní účty všech možných zájmů a zaměření. Je určen k tomu, abyste měli do začátku dostatek obsahu ke sledování. Postupně si vytvoříte vlastní seznam sledovaných, kde třeba ani tito lidé nebudou, ale nestane se vám, že budete stát před prázdným Mastodonem a budete si říkat: "Co teď?"

1. "Sledované" znamená, že je sleduje větší množství lidí. Což ne vždy znamená "kvalitu" - ale kvalita je subjektivní. Možná zrovna vás zajímají témata, která jsou tak okrajová, že ti, co o nich píšou, mají deset sledujících. Takové v seznamu nenajdete; to není jeho účel. Jeho účel je ukázat vám "český mastodon", abyste neměli pocit, že jste tu sami a že nevíte, koho sledovat. Zkuste lidi ze seznamu - sledují je stovky dalších lidí, tak asi nějaký důvod k tomu mají... A ano, může se stát, že vám nebude nikdo vyhovovat.
2. "České" podle toho, jakým jazykem píšou příspěvky. Pokud má někdo nastaveno v Nastavení - Předvolby - Ostatní - Jazyk příspěvků jiný jazyk než je čeština, tak v seznamu není. Bohužel.
3. "Aktivní" jsou takoví, kteří tu opravdu publikují. Jsou účty, které napíšou jeden vybroušený klenot za dva měsíce, ale ty nejsou moc vhodné pro "začátečnické sledování". Najdete je časem. V seznamu jsou lidi, kteří za poslední měsíc napsali alespoň jeden příspěvek a mají za sebou už nějakou historii.

Seznam je aktuální k 1.8.2023. *Budu jej updatovat v nepravidelných intervalech.*

_Webové rozhraní připravuju..._